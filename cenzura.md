<h1>Cenzura v KSČ</h1>
Správa cenzury a kontrola tisku spadala v průběhu komunistické éry pod několik různých organizací, záleželo na aktuální politické situaci ve světě, také záleželo na složení vlády. O vnitřní integritě a struktuře těchto organizací se příliš informací nedochovalo, jelikož z nich velká část byla a stále je uchována v archivech či ztracena nenávratně. Náš projekt se soustředí převážně na období první poloviny šedesátých let, ve kterém působila tzv. Hlavní správa tiskového dohledu. Je vhodné podotknout, že měl v té době stát prakticky monopol na veškerá média a tyto různé úřady sloužily především k umlčení různých nezávislých spisovatelů. Mimo to samozřejmě opravovaly chyby státem vlastněných médií a jejich redaktorů. 
<h2>Ministerstvo informací</h2>
Prakticky hned po válce bylo založeno Ministerstvo informací, jež mělo za hlavní úkol řídit sdělovací prostředky. Důležitá funkce tohoto orgánu byla kontrola tiskařského papíru, na který mělo Ministerstvo monopol, a mohlo tedy regulovat noviny tím, že jim „zkrouhli“ množství přiděleného papíru či naopak mohlo podpořit právě ty noviny, které byly pro stranu prospěšné. Tímto monopolem na papír Ministerstvo ovládalo absolutní většinu dosud samostatných novin v ČSR. Vydrželo do 31. ledna 1953.
<h2>Hlavní správa tiskového dohledu - HSTD</h2>
Tento orgán působil v letech 1953-1966 a spadal pod Ministerstvo vnitra. Zajímavé je, že v té době nebyla cenzura ústavně uzákoněna – nebyla legalizována, zároveň ale nebyla definována. Tudíž cenzura tisku záležela na názoru úředníka, protože nebyly žádné pokyny, které by regulovaly cenzuru – v praxi tak docházelo ke kontrole všech médií. Organizace měla na svém vrcholu tři sta zaměstnanců, kteří pro ni pracovali přímo, a okolo tří set „práskačů“ – civilistů, kteří oznamovali potenciálně nevhodné informace. Ke svému konci začínala tato organizace lidem vadit a v roce 1966 byla v reformním duchu doby zrušena.
<h2>Ústřední publikační správa - ÚPS</h2>
Byl to nový úřad, vytvořený jako náhrada Hlavní správy tisk. dohl. Působila mezi lety 1966 a 1968, s jediným rozdílem od předešlého působícího orgánu takovým, že byla již cenzura definována v ústavě. Ke konci působení úřadu jeho síla postupně slábla, až byl v roce 1968 zrušen – následovala krátká doba bez cenzury – v únoru 1968 žurnalisté ignorovali cenzuru kompletně, což vedlo ke zrušení Ústřední publikační správy. V červnu téhož roku bylo vydáno usnesení o oslabení řízení médií KSČ.
<h2>Úřad pro tisk a informace – ÚTI (lidově ÚTISK)</h2>
O vzniku tohoto úřadu bylo rozhodnuto již na konci srpna roku 1968 – prakticky hned po začátku okupace (pro zajímavost, slovo okupace bylo později v tisku zakázáno). První usnesení – o okupaci a distribuci informací o ní – vydal Úřad již třetího září; současně poslal své úředníky do redakcí novin. Později tento měsíc vznikl Vládní výbor pro tisk a informace, pro posílení Úřadu; současně byl také upevněn a přesně stanoven směr, kterým se cenzura bude zaměřovat. Cenzura novin probíhala v té době až po jejich vydání – jelikož se cenzurovaný obsah dynamicky měnil podle rozhodnutí vlády, nebyl upřesněn. ÚTISK byl později rozdělen na český a slovenský Úřad. Roku 1980 vzniká Federální úřad pro tisk a informace – FÚTI, jenž má prakticky status ministerstva – místo pouhého vykonávání cenzury také radí vládě jak se chovat ohledně cenzury. Mimo to měl možnost přímo zakazovat či povolovat různé redakce.